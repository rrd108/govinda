<h1>Malpura</h1>

<p>A malpura több szempontból is ideális édesség a nyári szezonban. Egyrészt a gyümölcsszezonban
    ízletes joghurtot készíthetünk friss gyümölcsből, másrészt a joghurt kellemesen hűt a
    nyári melegben.</p>

<h2>Hozzávalók</h2>
<ul>
    <li>20 dkg fehér liszt</li>
    <li>8 dkg porcukor</li>
    <li>1/2 kávéskanál sütőpor</li>
    <li>1,5-2 dl tej szükség szerint</li>
    <li>zsiradék (olaj vagy ghí) a sütéshez</li>
    <li>1 l joghurt</li>
    <li>10 dkg cukor</li>
    <li>25 dkg málna</li>
</ul>

<div class="f">
    <img src="img/malpura.jpg">

    <p>
        Egy tálban összekeverjük a lisztet, a sütőport és a porcukrot. Fokozatosan öntjük hozzá a tejet,
        miközben habverővel simára keverjük. Egészen sűrű palacsintatészta állagúnak kell lennie.
        Ha megvan, negyed órára félretesszük, hogy a tészta pihenjen.
        Közben fogunk egy nagy tálat, s összekeverjük benne a joghurtot és a cukrot. Megmossuk a málnát, a
        felét összenyomjuk és az egész szemekkel együtt a joghurthoz adjuk.
        Ha a tészta már pihent, serpenyőben felmelegítjük a zsiradékot, a tésztából kiveszünk egy
        teáskanálnyit, majd a bő, forró zsiradékba csúsztatjuk. Annyit teszünk az edénybe, amennyi
        kényelmesen elfér benne. Időnként megforgatjuk, 3-4 perc alatt aranyszínűre sütjük, s végül
        lecsöpögtetjük a fánkokat. Ha kissé kihűltek, a gyümölcsjoghurtba forgatjuk őket.
        <br>
        <i>Forrás: <a href="vegavarazs.hu">vegavarazs.hu</a></i>
        <br>
        Gyere el hozzánk és kóstold meg! <a href="ettermek">Éttermeink itt találhatóak</a>
    </p>
</div>
